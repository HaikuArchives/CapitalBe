Mutabakat Penceresi

Çek defterinizi dengelemeniz gerektiğinde buraya gelmeniz gerekecek.

Hesap Mutabakatı Nasıl Yapılır

Bugün birçok banka hesap özetinizde çekleri ve para yatırmaları ayrı; diğer her şeyi ise başka bir listede gruplar. CapitalBe de aynı şeyi yapar; böylece hesap özetinizde işlem kovalamakla uğraşmazsınız.

Hesabınızın mutabakatını yapmak için üst kutulardaki başlangıç ve kapanış bakiyelerini banka hesap özetinizdeki numaralarıyla girin. Bankanız, hesap bakım ücreti gibi bir şey için bir hizmet ücreti uygularsa, “banka kesintileri” kutusuna girin. Bu hesap faiz alıyorsa aylık faizinizi “kazanılan faiz” kutusuna koyun. Şimdi tek yapmanız gereken hesap özetinizde listelenen tüm ögelere iki kez tıklamak. Para yatırma, çek ve kesinti sayısı, başlangıç ve bitiş bakiyesi tutarları ile aynıysa tamamsınız demektir.

İpucu: Bir şeyi girmeyi unuttunuz mu? Bir tutarı düzeltmeniz mi gerekiyor? Sorun değil! Mutabakat penceresini hareket ettirin ve gereksiniminiz olanı ana pencerede yapın. Mutabakat penceresi kendini günceller; sonrasında sürdürebilirsiniz.

Tez Bakiye Hakkında

“Tez Bakiye” özelliği, CapitalBe’ye özgü bir özelliktir. Hesap özeti tarihi öncesindeki tüm çekler, kesintiler ve para yatırmaları denetler ve defterinizi mutabık kılar. Böylece teker teker tıklamanıza gerek kalmaz.

İpucu: Tarih kutusundaki tarihi banka hesap özetinizdeki en son işlemin gününe ayarlamak, tez bakiyenin daha sık çalışmasına yardımcı olacaktır.
