La finestra del pressupost

Si voleu tenir diners addicionals, necessiteu un pressupost. Tot i que sou l'única persona que sap quina és una bona opció pel que fa a la quantitat a posar en cada categoria, el CapitalBe ofereix les eines per prendre les millors decisions amb més facilitat.

Parts de la finestra del pressupost

N'hi ha quatre:

1) Llista de categories: a la part superior esquerra, hi ha una llista de cada categoria, l'import reservat per a aquesta i el període de temps durant el qual esteu assignant els diners, com ara cada setmana o mes.

2) Editor de pressupostos: aquesta és la casella de la part superior dreta marcada com a Edita la categoria. Si feu canvis aquí, canviarà l'element que heu escollit a la llista de categories.

3) Quadre d'informació: aquest quadre, situat al centre del costat dret de la finestra, mostra informació sobre la categoria seleccionada a la Llista de categories. La informació inclou les transaccions més grosses i més petites, i la despesa mensual mitjana dels darrers 12 mesos per a la categoria escollida.

4) Resum del pressupost: el quadre de la part inferior mostra com és el vostre pressupost al llarg d'un any.

Com fer un pressupost

Quan obriu la finestra del pressupost per primera vegada, us generarà automàticament un pressupost basat en la vostra despesa dels darrers 12 mesos. Aquest és només un punt de partida. Feu clic a cada categoria per a la qual voleu reservar diners i introduïu l'import a la dreta. A menys que hàgiu vist un canvi significatiu a la situació financera durant l'últim any, escollir una quantitat que sigui una mica més que la mitjana és una bona idea, tret que no s'espera que canviï.
Assegureu-vos que queden diners per tenir en compte les despeses inesperades: el 5% dels vostres ingressos mensuals és un bon començament.

Consell: si us cal més informació de la que pot proporcionar el quadre d'informació, deixeu oberta la finestra del pressupost, torneu a la finestra principal i obriu la finestra d'informes. Col·locades una al costat de l'altra, podeu veure fàcilment on heu estat i planificar cap a on aneu.
