La finestra principal

La major part del temps que treballeu amb el CapitalBe es dedicarà a aquesta finestra. Hi ha quatre parts principals: la llista de comptes, la llista de transaccions, el rastrejador ràpid i els quadres de text per introduir la informació de les transaccions.

La llista de comptes

Situat a l'extrem superior esquerre de la finestra, aquesta és simplement una llista dels comptes disponibles al CapitalBe. Cada element us mostrarà el nom del compte i el seu saldo actual. Tingueu en compte que per als comptes de deute, com ara les targetes de crèdit, el saldo serà inferior a zero. Podeu fer doble clic en un compte per editar-ne els detalls bàsics. Per a la majoria de la gent, aquest serà només el nom, però també podeu canviar la configuració de la moneda només desmarqueu la casella de selecció Usa la configuració predeterminada de la moneda. Tanmateix, l'única vegada que necessiteu fer-ho és si teniu un compte bancari en un altre país que usa una moneda diferent.

Consell: podeu canviar de compte sense usar el ratolí prement la fletxa amunt o avall mentre manteniu premudes les tecles Alt i Maj.

La llista de transaccions

La llista de transaccions és simplement una llista de tota l'activitat d'un compte. Al costat de cada transacció hi ha el saldo del compte de quan es va introduir aquesta transacció.

Consell: us podeu moure amunt i avall a la llista sense usar el ratolí prement la fletxa amunt o avall mentre manteniu premuda la tecla Alt.

Introducció d'una transacció

Afegir una transacció a un compte és tan senzill com escriure informació al formulari de la part inferior dreta de la finestra i prémer la tecla Retorn o fer clic al botó de Retorn.

Consell: les tecles + i - poden canviar la data un dia. Les tecles amunt i avall la canvien un mes.
Consell: aneu al quadre següent amb la tecla Tab o aneu a l'anterior amb Maj + Tab.

El plafó del rastrejador ràpid

El Rastrejador ràpid és un petit plafó al cantó inferior esquerra que mostra informació actual sobre les vostres finances. Mostra el total de tots els comptes (conegut com a valor net al món financer) i com us va el pressupost en general.
