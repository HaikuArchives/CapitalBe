La finestra de l'editor de transaccions

Aquí podeu fer canvis a una transacció que ja heu introduït al registre. Aquí també és on una transacció es pot dividir en diverses categories.

Transaccions dividides

El fet que compreu alguna cosa en un sol lloc no vol dir que tot hagi d'anar a la mateixa categoria de pressupost. Les transaccions dividides us permeten col·locar parts de l'import d'una transacció en diferents categories.

Per introduir una transacció dividida, només heu d'escriure la paraula Divideix a la casella de Categoria de la finestra principal i anar a una altra casella del registre. El CapitalBe obrirà la finestra de l'Editor de transaccions i podreu començar a introduir categories per a la transacció. Feu clic al botó Afegeix-hi un element per afegir una categoria a la transacció i al botó Suprimeix l'element per eliminar la categoria seleccionada. Veureu un total acumulat dels elements que heu introduït a la dreta del botó Suprimeix l'element. Quan hàgiu acabat, només cal prémer la tecla Retorn o fer clic al botó de Retorn i ja estarà!

Consell: podeu dividir o desdividir una transacció que ja heu introduït només fent-hi doble clic o triant Edita al menú de la transacció.
